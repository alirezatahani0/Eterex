<section>
    <div>
        <h3>
            قیمت لحظه‌ای، خرید و فروش ارز دیجیتال LAYER
        </h3>
        <p>
            با گسترش فناوری بلاکچین، مفاهیم جدیدی برای افزایش امنیت، مقیاس‌پذیری و بهره‌وری شبکه‌های غیرمتمرکز مطرح
            شده‌اند. یکی از این مفاهیم جدید، ری‌استیکینگ (Restaking) است که به کاربران این امکان را می‌دهد از دارایی‌های
            استیک‌شده خود برای حفظ امنیت شبکه و کسب پاداش‌های بیشتر استفاده کنند.
            ارز دیجیتال LAYER، توکن بومی پروتکل Solayer می باشد، که به‌عنوان اولین و تنها راهکار استیکینگ مجدد
            (Restaking) و استیکینگ مجدد نقدشونده (Liquid Restaking) در اکوسیستم سولانا فعالیت می‌کند. این پروتکل به
            کاربران اجازه می‌دهد تا دارایی‌های خود را در قالب SOL یا توکن‌های استیکینگ نقدشونده (LSTs) سپرده‌گذاری کرده
            و از طریق مشارکت در خدمات اعتبارسنجی فعال (AVS) و مکانیزم MEV-Boost پاداش دریافت کنند. در این روش، علاوه بر
            افزایش بازدهی سرمایه‌گذاری، کاربران به افزایش امنیت و تمرکززدایی شبکه سولانا نیز کمک می‌کنند.
        </p>
    </div>
    <div>
        <h3>
            مهم‌ترین کاربردهای توکن ارز دیجیتال LAYER

        </h3>
        <p>

            - حاکمیت غیرمتمرکز: کاربرانی که ارز دیجیتال LAYER دارند می‌توانند در رأی‌گیری‌های مربوط به بروزرسانی‌های
            پروتکل، مدیریت خزانه و برنامه‌های توسعه اکوسیستم مشارکت کنند.
            <br>
            ۲- مکانیسم اثبات سهام (PoS): قطعا در آینده،توکن ارز دیجیتال LAYER جهت مشارکت در اجماع PoS مورد استفاده قرار
            خواهد گرفت همچنین اعتبارسنج‌ها از طریق استیکینگ LAYER قادر به دریافت پاداش می شوند.
            <br>
            ۳- کارمزد تراکنش‌ها: در اکوسیستم Solayer، توکن LAYER به عنوان گس (Gas) برای پردازش تراکنش‌ها استفاده می‌شود.
            50 درصد از کارمزدهای پرداختی سوزانده می‌شود که باعث ایجاد مدل تورمی معکوس و کاهش عرضه توکن در بلندمدت خواهد
            شد.

        </p>
    </div>
    <div>
        <h3>
            پروتکل Solayer چیست؟
        </h3>
        <p>
            Solayer در آگوست سال ۲۰۲۴ بر روی شبکه اصلی سولانا راه‌اندازی شد و با حمایت بنیان‌گذاران این بلاکچین، یعنی
            آناتولی یاکوونکو و راج گوکال توسعه یافت. این پروتکل با بهره‌گیری از فناوری InfiniSVM و شتاب‌دهنده‌های
            سخت‌افزاری، امکان پردازش بیش از یک میلیون تراکنش در ثانیه (TPS) را فراهم می‌کند. Solayer با فناوری جدید خود،
            نه‌تنها باعث افزایش امنیت و تمرکززدایی در اکوسیستم سولانا شد، بلکه با استفاده از معماری نوین خود، کارایی
            پردازش داده‌ها را به سطح جدیدی ارتقا داده و استفاده از فناوری InfiniBand را برای بهینه‌سازی ارتباطات
            بلاکچینی به کار گرفته است.
            <br>
            ویژگی‌های اساسیSolayer:
            <br>
            افزایش امنیت شبکه سولانا از طریق تأمین قدرت پردازشی برای اعتبارسنج‌ها
            <br>
            افزایش بهره‌وری از دارایی‌های استیک‌شده با امکان کسب پاداش از منابع مختلف
            <br>
            تمرکززدایی بیشتر و کاهش وابستگی به اعتبارسنج‌های متمرکز
            <br>
            بهینه‌سازی تخصیص فضای بلاک برای افزایش کارایی تراکنش‌ها


        </p>
    </div>
    <div>
        <h3>
            ویژگی‌های متمایز Solayer و ارز دیجیتال LAYER
        </h3>
        <p>
            یکی از اصلی‌ترین ویژگی‌های Solayer، بهره‌گیری از شتاب‌دهنده‌های سخت‌افزاری برای پردازش سریع‌تر تراکنش‌ها و
            کاهش تاخیر شبکه است. معماری InfiniSVM امکان مقیاس‌پذیری افقی نامحدود را فراهم می‌کند، به این معنا که هرچقدر
            نیاز به پردازش تراکنش‌ها افزایش یابد، شبکه می‌تواند با اضافه کردن واحدهای اجرایی جدید، عملکرد خود را بهینه
            کند. این فناوری، به‌دلیل استفاده از شبکه‌های RDMA و InfiniBand، ارتباط مستقیم بین حافظه‌های دستگاه‌های مختلف
            را ممکن کرده و نیاز به پردازش توسط CPU را کاهش می‌دهد، که این امر منجر به کاهش تأخیر تراکنش‌ها و افزایش
            کارایی شبکه خواهد شد.
            یکی دیگر از ویژگی‌های مهم Solayer، تقویت امنیت پروژه‌های غیرمتمرکز (dApps) در اکوسیستم سولانا است. با
            استفاده از Actively Validated Services (AVS)، این پروتکل ضمانت می‌کند که پروژه‌های غیرمتمرکز در برابر حملات
            و تهدیدهای سایبری مقاوم‌تر شده و شبکه سولانا به‌عنوان یکی از برترین بلاکچین‌های مقیاس‌پذیر و امن شناخته شود.

        </p>
    </div>
    <div>
        <h3>
            مشخصات عرضه توکن LAYER
        </h3>
        <p>
            حداکثر عرضه: ۱ میلیارد توکن
            <br>
            عرضه در گردش: ۲۱۰ میلیون توکن در زمان نگارش مقاله
            <br>
            فهرست شدن در صرافی‌ها: توکن LAYER در صرافی خارجی Binance و صرافی ایرانی اتراکس در دسترس است.


        </p>
    </div>
    <div>
        <h3>
            تحلیل تکنیکال و پیش‌بینی قیمت ارز دیجیتال LAYER

        </h3>
        <p>

            با بررسی تحلیل‌های تکنیکال ارز دیجیتال LAYER به موارد زیر می‌رسیم:
            <br>
            در بازه زمانی ۴ ساعته (4h): سیگنال خنثی
            <br>
            در بازه زمانی ۱ روزه (1d): سیگنال فروش
            <br>
            در بازه زمانی ۱ هفته‌ای (1w): سیگنال فروش قوی
            <br>
            با این وجود، سرمایه‌گذاران در این ارزدیجیتال باید استراتژی معاملاتی و اهداف سرمایه‌گذاری شخصی خود را در نظر
            بگیرند و صرفاً بر اساس تحلیل‌های تکنیکال اقدام نکنند.
            <br>
            پیشبینی قیمت ارز دیجیتال LAYER در آینده
            <br>
            در سال ۲۰۲۶: با توجه به مدل‌های پیش‌بینی، قیمت LAYER ممکن است به ۰/۰۲۳۹۷ دلار برسد.
            <br>
            در سال ۲۰۳۱: پیش‌بینی می‌شود که قیمت با رشد ۳۴ درصدی به ۰/۰۴۶۲۷ دلار افزایش یابد و بازده سرمایه‌گذاری (ROI)
            آن به ۹۹/۰۸% برسد.

        </p>
    </div>
    <div>
        <h3>
            سخن پایانی و آینده ارز دیجیتال LAYER
        </h3>
        <p>
            با پیشرفت‌های مداوم در Proof of Stake، مشارکت گسترده در حاکمیت غیرمتمرکز و استفاده از مکانیزم‌های ضدتورمی
            مانند کم کردن کارمزدها، ارز دیجیتال LAYER می‌تواند در آینده به یکی از مهم‌ترین دارایی‌های دیجیتال در
            اکوسیستم سولانا تبدیل شود. برای سرمایه‌گذارانی که به دنبال ورود به دنیای دیفای و استفاده از مزایای Restaking
            هستند، LAYER گزینه‌ای جذاب با پتانسیل رشد بالا خواهد بود.
            با توجه به پیش‌بینی‌ها و تکنولوژی به‌کاررفته در پرتوکل Solayer، این پروژه پتانسیل بالایی برای رشد در آینده
            دارد و می‌تواند یکی از بازیگران اصلی در حوزه بلاکچین و دیفای بر بستر سولانا باشد.
        </p>
    </div>
</section>